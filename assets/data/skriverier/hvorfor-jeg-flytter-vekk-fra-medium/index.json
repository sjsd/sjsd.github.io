{"hash":"5a0f0714b06f54e6fac411526fbfcfd8f38e1632","data":{"blogPosts":{"id":"38","title":"Hvorfor jeg flytter vekk fra Medium","subtitle":"Og beholder innholdet på mitt eget domene","abstract":"Ingenting er gratis. Ingenting varer evig. Medium som for noen år tilbake rullet ut som en sterk aktør for bloggere og publikasjoner begynner nå å stramme grepet såpass mye at for privatpersoner som meg forsvinner i dragsuget. Eller rettere sagt, vi forsvinner ikke i dragsuget vi blir sperret utenfor betalingsmuren.","bodytext":"<p>Dette er jo en debatt vi lenge har opplevd i avisbransjen. I alle år har vi vært vant med gratis nyheter. Dette fikk vi jo gratis fra avisene som trodde de skulle tjene gode penger på reklame og annonser. Det viser seg å ikke stemme helt og de store nyhetsformidlerne har nå begynt å ta betalt for det redaksjonelle innholdet de lager.</p>\n<p>Virkeligheten begynner å ta oss igjen og det samme gjør kostnandene. Alt kan ikke være gratis i all evighet. <a href=\"https://medium.com\">Medium</a> som seilet opp som et bloggsamfunn og verktøy som var rettet mot skribentene (ikke designere eller utviklerer) har som alle andre utgifter i å drifte sin platform.</p>\n<p>Medium har også gjort det samme som alle andre som vil tjene penger. De klarte å lage en stor brukergruppe av både innholdsprodusenter (skribenter og publikasjoner) og lesere ved å tilby hele stasen gratis. Sakte men sikkert har de begynt å stramme grepet og begynt å ta betalt.</p>\n<p><img src=\"https://res.cloudinary.com/sjsd/image/upload/v1569219813/Skjermbilde_2019-09-23_kl._08.22.35_yruj8u.png\" alt=\"Fem dollar i måneden for å lese innhold på Medium\"></p>\n<p>Det jeg i det siste har opplevd er å få treff i Google på innhold som noen har skrevet hos Medium som nå ligger bak betalingsmur. Man skulle tro at Google ikke kunne vise slikt innhold. Men saken er at Google lar dette passere pga en liten klausul i Google sine betingelser for å indeksere innhold som er bak betalingsmur. Og den er at man skal kunne lese innhold på et nettsted med betalingsmur et visst antall ganger før betalingsmuren aktiveres.</p>\n<p>Nå skal jeg ikke svartmale alt. For det å utvikle og drifte en tjeneste som Medium antar jeg er svært kostbart. Er man profesjonell skribent og man har et publikum som er villig til å betale for å lese det de skriver så kan de også tjene en liten slant av betalingsmuren. Medium ligger ikke på latsiden og videreutvikler sitt produkt som f.eks. at de tilby noe av innholdet som opplest. Dette varmer et aldri så lite UU-hjerte.</p>\n<p>For min del, som privatperson som blogger med ujevne mellomrom, så begynner Medium å vokse fra meg. Å samle mitt innhold på et og samme sted har større betydning for meg enn å bruke en betalingstjeneste hvor både jeg som skribent og mine lesere må betale. Mens mitt gamle innhold skal få lov til å leve videre hos Medium så kommer jeg til å fokusere på å samle mitt nye innhold her i min private blogg.</p>\n","image":"https://res.cloudinary.com/sjsd/image/upload/c_scale,q_60,w_896/qk8le7rwaro3qu0nvs5q","youtube":"","externalUrl":"","created_at":1569220082155,"updated_at":1569829281470,"path":"/skriverier/hvorfor-jeg-flytter-vekk-fra-medium/","date":"2019-09-25 04:28:02","source":"","sourceAsCanonical":null}},"context":{}}