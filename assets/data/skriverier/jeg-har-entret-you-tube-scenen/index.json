{"hash":"179440c8d5ee3432a5cbe712c16ac94f9cd52e73","data":{"blogPosts":{"id":"34","title":"Jeg har entret YouTube-scenen","subtitle":"Hvorfor har jeg begynt med video?","abstract":"Du har kanskje lagt merke til at jeg så smått har begynt å krydre bloggen min med egenproduserte videoklipp? Ikke? Nei det gjør egentlig ikke noe.","bodytext":"<p>Jeg har prøvd meg frem på mange ulike platformer. Jeg begynte å skrive blogg den gangen det het weblog. Ordet <em>influencer</em> var ikke oppfunnet. Faktisk så var ikke <em>å google</em> med <a href=\"https://en.wikipedia.org/wiki/Google_(verb)\">i ordboka</a> en gang. Det har gått opp og ned med inspirasjonen og emner jeg har skrevet. Jeg har skrevet fagblogg, privatblogg og jeg har skrevet bedrifsblogg. Jeg har slettet blogg og jeg har i så stor grad jeg kan skjult meg fra internett. Jeg har vært aktiv på Google+, Facebook, Twitter og Instagram. Jeg har opprettet konto på platformer som det aldri ble noe av og deltatt på forumer og kommentarfelter som er glemt for lenge siden.</p>\n<p>Jeg har med andre ord eksperimentert en hel del. Felles for de alle er at jeg til stadighet faller tilbake til min egen private blogg. Det er her jeg trives best.</p>\n<p>Men jeg er ikke redd for å prøve noe nytt. For å trives i trygge omgivelser er ikke nødvendigvis det som får ting til å gå fremover. Så nå har jeg gjort som veldig mange andre har prøvd før meg. Jeg har virkelig gått ut av komforsonen og stilt meg foran kameraet. Jeg kan avsløre med en gang at det er kleint. For som du kan lese av de platformer jeg har vært innom (og er på i dag) så liker jeg å prøve nye ting. Så hvorfor ikke prøve video som et format i tillegg til skiftelige?</p>\n<p>Jeg har stor tro på video som et godt format til formidling. Det er jo heller ikke noe nytt. Men med dagens teknologi så er veien kort fra å lage en video og man kan potensielt nå mange tusen mennesker. En visuell presentasjon av et emne, produkt eller en fremgangsmåte er i mange tilfeller langt mer interessant enn ren tekst. Jeg bruker selv mange timer på å se videoer på YouTube hver eneste uke. Litt for egen underholdning men også for å øke min egen kunnskap om mine interesser og jobb.</p>\n<p>Det å høre min egen stemme er helt forferdelig. På toppen av det hele ser jeg nå meg selv. Jeg er virkelig ikke laget for å være foran kameraet. Stakkars de som ser og hører meg hver dag. Som et resultat av dette har jeg begynt å bli mer bevisst på hvordan jeg er i den virkelige verden.</p>\n<p>Samtidig så har jeg troen på forbedring. Det skal ikke så mye til, så noe forbedring må det bli. Og det har det blitt. Jeg øver meg på tale, fremtoning og ikke minst redigering av videoene. Samtidig så er det jo en teknisk utfordring også som jeg jobber med. Skal jeg være ærlig så er det dette som er det artige. Bedre lyd, bedre bilde og bedre redigering. Men jeg trenger et materiale å jobbe med. Så da stiller jeg opp da, slår på kameraet og retter det mot meg selv. Jeg er en grei forsøkskanin men en nådeløs dommer ovenfor meg selv.</p>\n<p>Jeg har fortsatt ikke helt funnet min nisje på YouTube og hva min kanal skal inneholde. Derfor kom jeg på navnet <em><a href=\"https://www.youtube.com/c/Helttilfeldigmedhelge\">Helt tilfeldig med Helge</a></em>. Det er jo rimelig beskrivende som den Vinglepetter jeg er. I skrivende stund har jeg passert ... hold på hatten nå ...  hele 200 abonnenter. Så spredningen og antall som ser det jeg lager er ikke det som skremmer meg mest :)</p>\n<p>Vil jeg bli en YouTube-stjerne? Nei aldri i verden. Jeg tror det toget er kjørt for den som prøver seg på en karriere på YouTube i dag. Publikummet endrer seg, innholdet og ikke minst hvem som lager innhold på YouTube. Trendene endrer seg og det gjør også platformene også. I skrivende stund er nok de største stjernene i Norge å finne på Twitch. Mens mange av de tradisjonelle innholdprodusentene fortsatt er å finne på YouTube. Enn så lenge.</p>\n<p>Ta en titt og <a href=\"https://www.youtube.com/channel/UCHWgSMKSVHU2IitHh97nkRQ\">følg meg gjerne på YouTube som Helt tilfeldig med Helge</a>.</p>\n","image":"https://res.cloudinary.com/sjsd/image/upload/c_scale,q_60,w_896/i5za8kr7iysmjydo2ezq","youtube":"","externalUrl":"","created_at":1561982022874,"updated_at":1562308024613,"path":"/skriverier/jeg-har-entret-you-tube-scenen/","date":"2019-07-01 11:53:42","source":"","sourceAsCanonical":null}},"context":{}}