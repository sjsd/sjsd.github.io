{"hash":"190e3481eede75abcd92e712c16ac94f9cd52e73","data":{"blogPosts":{"id":"15","title":"Nå kommer de å tar arbeidet vårt, disse robotene!","subtitle":"Vi har fått oss robotstøvsuger","abstract":"Robotene kommer til å ta arbeidsplassene våre! Ja, du har sikkert lest eller hørt den påstanden før? Hvis du er riktig gammel nok, eller fulgte med i historietimen, så husker du sikkert at dampmaskinen gjorde sitt inntog i form av jernbane, skipstrafikk og industrien. Siden da har ingen vært i arbeid.","bodytext":"<p>I disse dager er vi nordmenn mest redd for tre ting. At roboter og utlendinger skal ta arbeidsplassene våre. Den tredje blir da at utenlandske roboter skal ta arbeidsplassene våre. Selv evner jeg ikke å se trusselen. Ikke for den første, den andre eller tredje.</p>\n<p>Jeg er nok litt mer hjemmekjær enn som så og tenker mest på mitt eget vel. Jeg bruker mye tid på å irritere meg over ting som er kjedelig. Det kan innebære daglige gjøremål som å tømme oppvaskmaskinen, henge opp klær eller støvsuge.</p>\n<p>Støvsuge ja! Det er nettopp sistnevnte som har fått meg til å skrive dette innlegget. For enn så lenge finnes det ikke noe roboter som henger opp eller parer sokkene mine. Ei heller tømmer oppvaskmaskinen eller tømme søpla. Men støvsuge derimot, der har vi fått oss hjelp.</p>\n<h2>Nå kommer de</h2>\n<p>Tidlig på 2000-tallet dukket de første selvgående støvsugene opp. De feide ikke markedet unna. Det gjør de ikke den dag i dag heller. Men produsentene selger nok til at de ikke helt har gitt opp håpet om å støvsuge lommebøkene til oss naive forbrukere.</p>\n<p>I løpet av de rundt 15 årene som har gått siden de første støvsugerrobotene kom på markedet så har de blitt betydelig bedre.</p>\n<h2>Pris</h2>\n<p>Et raskt søk på internett viser at man kan få robotstøvsugere fra rundt 500,- og tett opp til 10 høvdinger (10 000 kroner der altså). Man trenger ikke høyere utdannelse for å forstå at det er stor forskjell på evnen til robotstøvsugere i hver sin ende av prisskalaen.</p>\n<p>De mest spennende, og i mine øyne de man får mest igjen for pengene, finner man litt under midt på. Altså der hovedtyngden av robotstøvsugerne ligger i pris. Et sted mellom 2500–5000.</p>\n<p>Om jeg ikke har en robot som kan fikse alle de huslige arbeidsoppgavene så var jeg fast bestemt på å få feid over gulvet med litt automatikk med i bildet. Så undersøkelser ble tatt. Dvs. søking etter tester av modeller som befinner seg på det norske markedet.</p>\n<p>For det hjelper ikke at noen av de beste kan man få for en rimelig penge i utlandet når det kommer på frakt, moms og tollgebyrer. Da kan man heller legge de 10 høvdingene på bordet og kjøpe en i Norge.</p>\n<h2>Kriterier (mine egne)</h2>\n<p>Det er lett å bli blendet av hva alt en robotstøvsuger til 10-høvdinger kan gjøre. Men siden lommeboka allerede var støvsugd så måtte jeg forholde meg til litt mer edruelig nivå. Så jeg satte opp noen kriterier:</p>\n<ul>\n<li>økonomi (min egen)</li>\n<li>tepper</li>\n<li>sofa</li>\n<li>wifi</li>\n<li>batteritid</li>\n<li>ladetid</li>\n<li>tidsstyring</li>\n</ul>\n<p><strong>Økonomi:</strong> mest mulig for pengene og så billig som mulig. <strong>Tepper:</strong> vi har ikke tepper så det er ingen krav om at den må kunne håndtere overgang til tepper eller at levningene til Max Mekker ligger under stuebordet. <strong>Sofa:</strong> vi har en sofa med lav “bakkeklaring”. Kommer støvsugeren seg under der? <strong>Wifi</strong>: kjekt å ha men ikke nødvendig. <strong>Batteritid</strong>: hvis den går tilfeldig rundt så bør den ha lang kjøretid for å være sikker på å nå de fleste steder <strong>Ladetid:</strong> kan den ta to runder over gulvet mens vi er på arbeid i ukedagene? <strong>Tidsstyring:</strong> kan vi få den til å støvsuge på gitte tidspunkt, f.eks. hver dag mens vi er på jobb?</p>\n<h2>Hils på Dorte</h2>\n<p>Dette er Dorte. Vårt valg i øvre siktet av de rimeligste robotstøvsugere på markedet (i skrivende stund). Hun takler ikke tepper og ei heller dørterskler. Men sveiper over gulvet under vår lave sofa og jobber iherdig opp i mot 2 timer før hun må lades.</p>\n<p><img src=\"https://cdn-images-1.medium.com/max/2580/1*MYEd70YlQecOcyivR304kA.jpeg\" alt=\"Blant de laveste og sniker seg under sofaen\"><em>Blant de laveste og sniker seg under sofaen</em></p>\n<p>Dorte sitt stamtavlenavn er Ecovac Deebot Slim 2.</p>\n<p>Nå får jeg ikke betalt for å skrive om Dorte. Så jeg skal prøve å skjule min begeistring over å ha fått veldig god hjelp til støvsugingen i huset.</p>\n<p>Dorte har to koster foran som samler inn støv, kakesmuler, lego m.m. før hun kjører over og suger det inn i en beholder. Bak på rumpa sitter det en mikrofiberklut som tar opp det børstene og støvsugeren ikke får med seg.</p>\n<p><img src=\"https://cdn-images-1.medium.com/max/3000/1*cenn3AVgyzO8HNutgtsonQ.jpeg\" alt=\"Børster samler støv inn mot åpningen som suger det opp. Den blå mikrofiberkluten samler opp resten.\"><em>Børster samler støv inn mot åpningen som suger det opp. Den blå mikrofiberkluten samler opp resten.</em></p>\n<p>Dorte jobber effektivt. Hun er ikke den skarpeste kniven i skuffen. Men har et enormt pågangsmot og er snill mot møbelbein. Pga sin lave høyde er hun heller ikke spesielt glad i kabler og ledninger. Ved et par tilfeller har hun kilt seg fast under sofaen pga at hun har kjørt oppå noe.</p>\n<h2>Fordeler og ulemper</h2>\n<p>Dorte trenger en litt TLC. Mikrofiberkluten beviser at å støvsuge og vaske ukentlig ikke holder. Hun (som veldig mange andre) takler ikke helt innerst i hjørnene. Men så lenge hun tar alt annet så blir det på sikt mindre i hjørne som vi selv kan ta.</p>\n<p>Hun kan styres via medfølgende fjernkontroll, via APP-en til mobiltelefonen og man kan sette opp tidsstyringer med ulike oppsett avhengig av dager i uka etc.</p>\n<p>Hun er rimelig flink til å finne tilbake til ladestasjonen og er alltid klar til lading når neste økt starter. Hun støyer litt og får derfor jobbe i fred på dagtid når huset stort sett er tomt.</p>\n<p>Er robotstøvsuger erstatter ikke at man må støvsuge manuelt. Men den letter betraktelig på og hjelper akkurat så mye mye til at hun er verdt de 2200,- hun kostet.</p>\n","image":"https://res.cloudinary.com/sjsd/image/upload/c_scale,q_60,w_896/z3e6ccfysijwm0qxxcvc","youtube":"","externalUrl":"","created_at":1559732156276,"updated_at":1559741183350,"path":"/skriverier/na-kommer-de-a-tar-arbeidet-vart-disse-robotene/","date":"2018-05-11 00:00:00","source":"https://medium.com/@helgejohnsen/n%C3%A5-kommer-de-%C3%A5-tar-arbeidet-v%C3%A5rt-disse-robotene-a2ade1e0360d","sourceAsCanonical":1}},"context":{}}