{"hash":"5a0f0714b06f54e6fac411526fbfcfd8f38e1632","data":{"blogPosts":{"id":"42","title":"Mobiltelefoner er kjedelige","subtitle":"Mobiltelefonene var langt mer spennende før","abstract":"Kanskje en litt drøy påstand. Min mobiltelefon i dag er langt kraftigere og kan utrolig mye mer enn min første datamaskin. Den gir også mye mer underholdning og mer for pengene enn de første mobiltelefonene jeg hadde. Likevel er de ikke så spennende nå som før. La meg forklare.","bodytext":"<p>At mobiltelefonene var mye mer spennende før i tiden er en påstand jeg står ved. For oss som var med på tiden hvor mobiltelefon ble allemannseie. Man kan alltid diskutere når mobiltelefonen ble allemannseie. Men den perioden jeg sikter til var slutten av 90-tallet og et stykke inn på 2000-tallet.</p>\n<p>Altså i en periode hvor mobiltelefonen gikk fra å være fastmontert i bilen eller tilknyttet et batteri på størrelse med et bilbatteri og i den perioden hvor mobiltelefonene gikk fra å være slepbare til at man kunne ha dem i lomma.</p>\n<p>Men i samme øyeblikk alle mobiltelefoner gikk fra å være semismarte med proprietære operativsystemer hvor det ikke var mulig å installere ekstra APP-er eller noe tillegg til å bli smarttelefoner slik vi kjenner dem i dag så forsvant alle de artige og spennende mobiltelefonen.</p>\n<p><img src=\"https://res.cloudinary.com/sjsd/image/upload/c_scale,w_576/v1591297956/siemens-sx1_zwlw1a.jpg\" alt=\"Siemens SX-1\">\n<em>Siemens SX-1 var min første mobiltelefon med kamera. Drevet med Symbian operativsystem og med mulighet for å koble til datamaskinen. Tastene var fordelt på hver side av skjermen og jeg (uten å skryte) skrev raskere SMS-er den gangen enn i dag.</em></p>\n<p>Tidligere var de langt mer spennende og man kunne lett legge merke til de ulike modellene og merkene på deres utforminger. I dag ser de nesten helt like ut: <strong>en stor skjerm</strong>.</p>\n<p><img src=\"https://res.cloudinary.com/sjsd/image/upload/c_scale,w_576/v1591298289/nokia-7180_knzswe.jpg\" alt=\"Nokia 7180\">\n<em>Jeg hadde aldri en Nokia 7180 - men jeg husker jeg var få tastetrykk unna å bestille en spesialutgave fra Nokia. Jeg tror kanskje jeg synes den var litt klønete å skrive SMS-er på. Og det er ikke rart, for den har kun en joystick og uten de tradisjonelle tastene.</em></p>\n<p>Jeg vil påstå at det ikke er så vanskelig å designe utseende på en mobiltelefon i dag som det var for 20 år siden. For oss forbrukere så har fokuset på utseende flyttet på seg. I dag er det andre kvaliteter som er viktige og som setter produsentene på prøve. De kniver om kvalitet på skjerm, kamera, video, ytelse osv.</p>\n<p><img src=\"https://res.cloudinary.com/sjsd/image/upload/c_scale,w_576/v1591298811/neonode-n2_cmn1ei.jpg\" alt=\"Neonode N2\">\n<em>Jeg skal ikke si at alt ble til gull i begynnelsen av 2000-tallet. Men jeg angrer litt på at jeg solgte min Neonode N2. Kulere telefon (på den tiden) skal man se langt etter.</em></p>\n<p>Men selve telefonene er ikke spesielt spennende lengre. Det er kanskje like greit. <a href=\"https://e24.no/teknologi/i/a2znmA/nye-tall-fra-elektronikkbransjensalget-av-mobiltelefoner-falt-5-prosent-i-2018\">Da bytter man ikke mobiltelefon så ofte</a> (hvertfall ikke jeg) og alt ligger nå på batterikvalitet fremfor funksjonalitet og utseende for den jevne bruker (om jeg er en av dem da).</p>\n<p>Hva var &quot;din&quot; telefon på den tiden?</p>\n","image":"https://res.cloudinary.com/sjsd/image/upload/c_scale,q_60,w_896/g8zj1swnc8cmujnui9t7","youtube":"","externalUrl":"","created_at":1591297617931,"updated_at":1591300173600,"path":"/skriverier/mobiltelefoner-er-kjedelige/","date":"2020-06-04 19:06:57","source":"","sourceAsCanonical":null}},"context":{}}