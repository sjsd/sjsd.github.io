{"hash":"190e3481eede75abcd92e712c16ac94f9cd52e73","data":{"blogPosts":{"id":"17","title":"Universell utforming på nett","subtitle":"","abstract":"Jeg ble spurt om jeg kunne holde et innlegg på et frokostmøte om universell utforming. Det er jo fryktelig populært med slike frokoster. Som kjent så er frokost dagens viktigste måltid. Sies det da. Til tross for utallige forsøk på å overtale meg så takket jeg høflig nei. Flere ganger.","bodytext":"<p>Jeg er langt bedre til å skrive enn å stå foran en forsamling sultne og fremmede mennesker. Jeg er jo ikke spesielt god til å skrive heller. Så det sier jo en hel del om hvordan det går når jeg skal snakke til en forsamling.</p>\n<p><img src=\"https://cdn-images-1.medium.com/max/3840/1*kGqMs1YROwsuP4HpQ0smaA.jpeg\" alt=\"Om det er 6 eller 100 fremmede så utgjør det ikke noe forskjell på min frykt for å snakke til eller med mennesker jeg ikke kjenner. Til tross for at jeg brenner for en rekke saker her i livet så er jeg ikke noe foredragsholder. Jeg er en programmerer som brenner for universell utforming. Foto: Pixabay https://pixabay.com/no/publikum-mengden-folk-personer-828584/\"><em>Om det er 6 eller 100 fremmede så utgjør det ikke noe forskjell på min frykt for å snakke til eller med mennesker jeg ikke kjenner. Til tross for at jeg brenner for en rekke saker her i livet så er jeg ikke noe foredragsholder. Jeg er en programmerer som brenner for universell utforming. Foto: Pixabay <a href=\"https://pixabay.com/no/publikum-mengden-folk-personer-828584/\">https://pixabay.com/no/publikum-mengden-folk-personer-828584/</a></em></p>\n<p>Det betyr ikke at jeg ikke brenne for eller kan noe om universell utforming. Tvert imot. Mitt ståsted er at det er <strong>for lite fokus</strong> på universell utforming både i den fysiske verden og i den «virtuelle verden».</p>\n<p>Det gjelder alt ifra hvordan gatekryss er laget for fotgjengere, billettautomater, dørhåndtak, utforming og plassering av knapper i en heis osv.</p>\n<p><strong>Advarsel:</strong> Ikke tenk for mye på slike ting. For du kan gå rett i fella og begynne å irritere deg over de små detaljene i hverdagen. Det siste dine medpassasjerer i en trang og klaustrofobisk heis ønsker er en hissig person som er så opptatt av at knappene er feil utformet. <strong>Men det er viktig at du er klar over og observant på slike detaljer.</strong></p>\n<p>Når jeg skriver «virtuell verden» så tenker jeg først og fremst på internettet.</p>\n<p>De aller fleste av oss kan lese denne teksten med våre egne øyne uten hjelpemidler. Noen må kanskje ty til et par briller. Men verden består av så mange andre også. Så hvorfor skulle vi utelukke de fra det vi til daglig tar for gitt?</p>\n<blockquote>\n<p>Det finnes ingen oversikt over hvor mange som er blinde eller svaksynte i Norge, men det antas at 2–3 prosent av befolkningen har så stort synstap at de ikke kan oppfatte store deler av den informasjonen andre tar som en selvfølge. Blir samfunnets informasjon tilrettelagt for synshemmede, vil man gjøre den mer tilgjengelig for alle. Kilde: «<a href=\"https://goo.gl/uwBY5F\">Internett for alle</a>» — Norges Blindeforbund</p>\n</blockquote>\n<p><img src=\"https://cdn-images-1.medium.com/max/6706/1*cCdSJ0mOqjQkm-soL5hlIw.jpeg\" alt=\"Med de rette hjelpemidlene så kan ting bli tydelig. Men det er jo en forutsetning at hjelpemiddelet kan forstå det den skal se. Ved å kode en nettside i henhold til standarder så kan hjelpemidlene forstå innholdet og presentere det korrekt til bruker.\"><em>Med de rette hjelpemidlene så kan ting bli tydelig. Men det er jo en forutsetning at hjelpemiddelet kan forstå det den skal se. Ved å kode en nettside i henhold til standarder så kan hjelpemidlene forstå innholdet og presentere det korrekt til bruker.</em></p>\n<p>På internett kan man i dag kjøpe varer og tjenester, man kan se og lytte til både video og lyd, skaffe seg venner, avtale et stevnemøte, blogge, tweete, delta i samfunnsdebatten eller få undervisning.</p>\n<p>Alle kommuner, fylkeskommuner og andre offentlige instanser legger ut viktig informasjon til innbyggere og andre som er berørt.</p>\n<p>Det er rett og slett ikke riktig at man da skal utelukke den delen av befolkningen som har en eller annen nedsatt funksjon. Enten de er svaksynte, fargeblinde, blinde, døve eller har en motorisk nedsatt funksjon som kanskje gjør at de ikke kan bruke en vanlig datamus eller tastatur.</p>\n<p>Vi har til og med <a href=\"https://uu.difi.no/krav-og-regelverk/kva-seier-forskrifta\">forskrifter</a> som sier noe om det. Selv om <a href=\"https://www.nrk.no/sognogfjordane/partia-sine-heimesider-far-stryk-_-verst-ut-kjem-krf-1.13560669\">de som har bestemt det selv ikke følger sine egne bestemmelser</a>.</p>\n<p><img src=\"https://cdn-images-1.medium.com/max/2024/1*s6tTKgaq_TIFEpP4KxX2Ow.png\" alt=\"«Alle partia på Stortinget får strykkarakterar i Direktoratet for forvaltning og IKT (Difi) si statusmåling på politiske parti 2017. Dei lukkar seg for 20 prosent av befolkninga, meiner Difi.» Skjermbilde fra NRK: https://www.nrk.no/sognogfjordane/partia-sine-heimesider-far-stryk-_-verst-ut-kjem-krf-1.13560669\"><em>«Alle partia på Stortinget får strykkarakterar i Direktoratet for forvaltning og IKT (Difi) si statusmåling på politiske parti 2017. Dei lukkar seg for 20 prosent av befolkninga, meiner Difi.» Skjermbilde fra NRK: <a href=\"https://www.nrk.no/sognogfjordane/partia-sine-heimesider-far-stryk-_-verst-ut-kjem-krf-1.13560669\">https://www.nrk.no/sognogfjordane/partia-sine-heimesider-far-stryk-_-verst-ut-kjem-krf-1.13560669</a></em></p>\n<p>Difi hevder altså at så mye som 20% av Norges befolkning ble holdt utenfor ved at nettsidene til de politiske partiene i forkant av valget i 2017 ikke tok hensyn til universell utforming.</p>\n<p>Hvis du sitter i et organ som skal informere eller belære noen så er det viktig at du får ut budskapet ditt til fleste mulig mennesker. Hvis du er bedriftseier og skal på et eller annet nivå selge noe så bør alle kunne ta kontakt eller få bestilt det du selger.</p>\n<p><strong>Du vil nå ut til alle!</strong></p>\n<blockquote>\n<p>Universelt utformede nettsider vil si at disse kan betjenes og leses av flest mulig mennesker, uavhengig av deres valg av hjelpemidler og teknologier.\n«<a href=\"https://goo.gl/uwBY5F\">Internett for alle</a>» — Norges Blindeforbund</p>\n</blockquote>\n<p>Vi kan ta et par eksempler som alle kan relatere seg til: nettbutikk. Ja for hvem av oss har ikke handlet noe på internett? Enten det er konsertbillett, klær, datautstyr eller annet …</p>\n<h3>Booke flybillett</h3>\n<p>Når jeg som kan se skal bestille flybillett så velger jeg destinasjonene A og B, samt dato og velger så tiden når flyet letter (eller lander) som passer meg best. I tillegg er det ting som pris med å avgjøre hvilken billett jeg velger å kjøpe. Kjapt og enkelt.</p>\n<p>Slik er det ikke for alle. Er man helt blind så skal man holde tunga rett i munnen for å få til det samme som meg. Hvordan velge korrekt dato i kalenderen, hvordan se opplistingen over avganger og priser? Man er avhengig av at koden som viser nettstedet også kan presentere alle valg og evt. valg som endrer seg ut ifra valg man tar underveis (som prisen) også blir presentert korrekt.</p>\n<p>Man er rett og slett avhengig av at hjelpemiddel får presentert innholdet på nettsiden korrekt.</p>\n<h3>Kjøpe mat</h3>\n<p>Markedet for dagligvarehandel på nett høres ut som en luksus for de fleste av oss. Få varer levert på døra. Enten det er poser med dagligvarer vi kan sette i kjøleskapet eller ferdig tilmålte matkasser. Hva med ferske boller til frokost? Bare det å gå til butikken kan være en utfordring for en stor kundegruppe. Prøv med lukkede øyne neste gang du svinger innom den lokale dagligvarebutikken.</p>\n<p>Ved å kode netthandelen for dagligvarer korrekt så øker man faktisk kundegrunnlaget. Hvis jeg skulle miste synet mitt i dag så ville jeg bestilt alt av varer på internett. Hvis det er mulig da.</p>\n<h3>Ikke alle er blinde</h3>\n<p>Men man trenger ikke være blind heller. Det kan være mennesker som har vanskeligheter med å bruke datamus til å flytte på en musepeker på en skjerm. Kanskje de er avhengig av tastatur eller andre hjelpemidler.</p>\n<p>Har du prøvd å kun bruke tastatur for å navigere på et nettsted? Det er ikke alltid like lett. Egentlig veldig vanskelig hvis nettstedet ikke følger de gjeldende standardene.</p>\n<p>Jeg skal ikke gå inn på hvordan man koder nettsider korrekt. Min henstilling er til alle eiere av nettsteder, prosjektledere, designere, programmerere og hele kjeden med mennesker som fra start til slutt er med i et prosjekt for et nettsted skal ta stilling til universell utforming. Vi må tørre og satse!</p>\n<h3>Noen gode kilder er:</h3>\n<p><strong>Norge Blindeforbund:</strong> <a href=\"https://www.blindeforbundet.no/universell-utforming/nettsider-ikt-og-automater\">https://www.blindeforbundet.no/universell-utforming/nettsider-ikt-og-automater</a></p>\n<p><strong>Difi:</strong> <a href=\"https://www.difi.no/fagomrader-og-tjenester/digitalisering-og-samordning/kvalitet-pa-nett\">https://www.difi.no/fagomrader-og-tjenester/digitalisering-og-samordning/kvalitet-pa-nett</a></p>\n<p><strong>WCAG:</strong> <a href=\"https://www.w3.org/WAI/intro/wcag\">https://www.w3.org/WAI/intro/wcag</a></p>\n","image":"","youtube":"","externalUrl":"","created_at":1559732509897,"updated_at":1579512035365,"path":"/skriverier/universell-utforming-pa-nett/","date":"2018-06-01 00:00:00","source":"https://medium.com/@helgejohnsen/universell-utforming-p%C3%A5-nett-c7607f6c5524","sourceAsCanonical":1}},"context":{}}