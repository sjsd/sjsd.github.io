{"hash":"179440c8d5ee3432a5cbe712c16ac94f9cd52e73","data":{"blogPosts":{"id":"16","title":"Kjære posten - vi to må snakke sammen","subtitle":"","abstract":"","bodytext":"<p>Kjære Posten!</p>\n<p>Mitt forhold til deg er ambivalent. Jeg er avhengig av dine tjenester. Ja, jeg innrømmer det. Du er min dealer. Du leverer en tjeneste jeg trenger. Vi to har et elsk-hat-forhold.</p>\n<p>Jeg forstår du i disse dager er under sterkt press. Jeg ser jo at samfunnet er i endring. Det er lenge siden postordrekataloger fant sin vei til min postkasse. Alt er liksom på internett nå. Selv du leverer post via internett.</p>\n<p>Før så kom den hyggelige postmannen og leverte brev i min postkasse. Frankerte konvolutter som du tok betalt for å levere. Som dekke lønnen til den hyggelige postmannen.</p>\n<p>Med internett så dukker det opp andre typer post. Regningene leveres elektronisk. Selv julekort og andre hilsninger tikker nå inn elektronisk.</p>\n<p>Men pakkene jeg handler på internett leveres i «postkassen». La du merke til anførselstegnene? Les litt videre så gir det mening.</p>\n<p><img src=\"https://cdn-images-1.medium.com/max/7936/1*5YVtJw7MQPjjL6eRZLTvwg.jpeg\" alt=\"Typisk postkasse på en mandag. Uken begynner med kampanjer fra ulike varehus i nærheten.\"><em>Typisk postkasse på en mandag. Uken begynner med kampanjer fra ulike varehus i nærheten.</em></p>\n<p>For det er jo slik det er blitt: du får betalt for å fylle postkassen min med reklame. Jeg har i mange år stått imot presset til å sette på et klistremerke som sier nei til reklame. Dette presset er blitt betydelig svakere.</p>\n<p>For du husker dette gode forholdet vi har? Jeg er med på å sørge for at du får betalt. Du sørger for å levere post til meg.</p>\n<p>Men nå har dine pressede økonomiske rammer tatt over det gode forholdet vårt. Det er ikke lenger jeg som er kunden din. Jeg er produktet ditt som du selger.</p>\n<p>For når du klarer å prioritere å fylle postkassen min med uadressert reklame, før du legger i adressert post, på en slik måte at jeg må hente min egen adressert post på postkontoret, da feiler du.</p>\n<p>Var det utydelig? Skal jeg si det med rene ord? Postmannen fyller postkassen med reklame slik at det ikke er plass til brev og pakker. Så tar postmannen med seg brev og pakkene mine til nærmeste post i butikk slik at jeg må hente den der.</p>\n<p>Da kan vi stryke over elsk i vårt elsk-hat-forhold.</p>\n<p>For ikke bare er jeg produktet du selger. Sakte men sikkert har du gjort meg fra et perfekt produkt til et dårlig produkt.</p>\n<p>Nå venter jeg på et klistremerke som jeg skal sette på postkassen min som forteller postmannen at jeg ikke ønsker reklame. Ironisk nok må jeg vel til min nærmeste <em>post i butikk</em> for å hente konvolutten.</p>\n<h3>Hvordan reservere seg mot reklame</h3>\n<blockquote>\n<p>Forbrukere som ikke ønsker å motta uadressert reklame eller gratisaviser kan merke postkassen og døra. Du velger selv om du vil benytte standardiserte “nei takk”-klistremerker eller merker du har laget selv.\nOm du vil reservere deg mot adressert reklame, gjøres det i <a href=\"https://w2.brreg.no/reservasjon/\">Brønnøysundregisteret</a>. De næringsdrivende plikter å sjekke registeret før de sender ut adressert markedsføring i posten til forbrukere.</p>\n</blockquote>\n<p>Kilde: Forbrukertilsynet <a href=\"https://www.forbrukertilsynet.no/lei-uonsket-reklame\">https://www.forbrukertilsynet.no/lei-uonsket-reklame</a></p>\n<p>Naturvernforbundet har også gratis klistremerker. Bestill de her <a href=\"https://naturvernforbundet.no/reserver-deg-mot-uadressert-reklame/category3687.html\">https://naturvernforbundet.no/reserver-deg-mot-uadressert-reklame/category3687.html</a></p>\n","image":"https://res.cloudinary.com/sjsd/image/upload/c_scale,q_60,w_896/nfw1frl83zhcpjtmdf5a","youtube":"","externalUrl":"","created_at":1559732320809,"updated_at":1559741189471,"path":"/skriverier/kjaere-posten-vi-to-ma-snakke-sammen/","date":"2018-05-31 00:00:00","source":"https://medium.com/@helgejohnsen/kj%C3%A6re-posten-vi-to-m%C3%A5-snakke-sammen-955143989b64","sourceAsCanonical":1}},"context":{}}